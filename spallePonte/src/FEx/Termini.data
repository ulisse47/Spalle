
LICENZA D’USO
SPALLE E IMPALCATI


La presente licenza d’uso intercorre tra l'Utente finale (di seguito “Utente”) cui è intestata la fattura d’acquisto del prodotto (di seguito “software”)  e Cavalieri s.r.l. Il software include componenti e/o supporti di memorizzazione e il manuale d’uso. Scaricando, installando, copiando o in qualsiasi modo utilizzando il software, l’Utente accetta di essere vincolato dalle condizioni della presente licenza. Qualora l’Utente non ne accetti i termini e le condizioni, non è autorizzato a installare e utilizzare il software.
Il software è protetto dalle leggi e dai trattati internazionali sul copyright, oltre che da altre leggi e trattati sulla proprietà intellettuale. Cavalieri srl è proprietaria del nome, del copyright e di altri diritti sulla proprietà intellettuale inerenti al software e ne mantiene la proprietà, concedendo all’acquirente il diritto non esclusivo all’utilizzo.

1. Concessione della licenza d’uso
Il software viene concesso in licenza d’uso alle condizioni che seguono:
-l’utente ha diritto di utilizzare una sola copia dei programmi su un terminale singolo collegato ad un computer con una sola CPU; l’utente non può installare i programmi in network o su più computer o terminali nello stesso tempo;
-l’utente può fare una sola copia del software esclusivamente per esigenze di archivio ed installarlo su un singolo
disco fisso.

2. Scadenza
La licenza d’uso è concessa senza limiti di tempo e non ha scadenza, salvo quanto indicato al punto 7.

3 Copyright
Tutti i diritti relativi al software e alle copie di questo, sono di proprietà di Cavalieri srl.
Il titolo e i diritti di proprietà intellettuale relativi ai contenuti ai quali l’utente può accedere mediante l’utilizzo del Software sono di proprietà dei rispettivi titolari e sono tutti tutelati dal copyright e dalle leggi sulla proprietà intellettuale. 
Cavalieri srl si riserva tutti i diritti non espressamente concessi dalla presente licenza d’uso.

4. Registrazione 
L’utilizzo del software è subordinato alla sua registrazione.

5. Restrizioni
L’Utente:
- non può rimuovere o alterare alcuna comunicazione di copyright relativa al software
- non è autorizzato ad effettuare e/o a distribuire copie del software singolo o unitamente ad altri software;
- non può in alcun caso effettuare alcuna modifica al software
- non può tradurre il software né incorporarlo in altri software o renderlo eseguibile all’interno degli stessi. 

6. Assistenza tecnica
L’assistenza tecnica è riservata agli utenti registrati ed è gratuita per un anno a decorrere dalla prima attivazione. Per qualsiasi problema l’acquirente è pregato di inviare una e-mail all’ufficio assistenza della Cavalieri srl assistenza@ccprogetti.it  da cui sarà ricontattato nel più breve tempo possibile.

7. Risoluzione
Cavalieri s.r.l. può risolvere il presente contratto, lasciando impregiudicati gli altri suoi diritti, se l’utente non si attiene alle condizioni e alle clausole in esso contenute. In tal caso, l’utente è tenuto a distruggere tutte le copie del software e tutte le sue parti componenti.

8. Esclusione di garanzie
La verifica dell’idoneità dei programmi per ottenere certi risultati, l’installazione, l’uso e la gestione sono onere e responsabilità esclusiva dell’utente; Cavalieri srl non garantisce che le funzioni contenute nel programma soddisfino in tutto o in parte le esigenze dell’utente o funzionino in tutte le combinazioni che possono essere scelte per l’uso, non potendo fornire alcuna garanzia sulle prestazioni e sui risultati ottenibili dal loro uso, né essere ritenuti responsabili dei danni o dei benefici risultanti dall’utilizzazione degli stessi.

9. Limiti di responsabilità
Cavalieri srl è esonerata da ogni responsabilità, compatibilmente con le previsioni della legge applicabile, per qualsiasi danno, diretto o indiretto, di ogni genere e specie derivante o collegato all’utilizzo o al mancato utilizzo del software.



